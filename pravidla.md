# Pravidla hry – Dobývání soustav

Cílem hry není nic menšího než dobýt celou galaxii – nebo alespoň několik důležitých soustav (v několika sektorech = mapách).  
Na začátku jsou jednotlivé frakce v jednotlivých sektorech omezeny na svou domovskou soustavu, kde mají pod kontrolou jeden checkpoint.  
Do začátku získávají **500 kreditů** (v každém sektoru). Dále se bude až na výjimky psát o situaci v rámci jednoho sektoru.

---

## Průběh hry

Hra probíhá po kolech, frakce se střídají po tazích. V rámci jednoho tahu hráč provádí následující kroky:

### 1. Vyhodnocení speciálních efektů
- **Teleportace nebo obsazení checkpointu**.
- Loď teleportovaná v minulém tahu: otočí se teleportační žeton barvou nahoru.
- Loď teleportovaná v předminulém tahu: teleportační žeton se odstraní a ve třetí fázi už s ní hráč může táhnout.
- Pokud loď frakce, která je na tahu, na začátku kola pobývá na **neobsazeném nebo cizím checkpointu**, frakce o tuto loď přichází (dává ji mimo herní plán) a získává držení daného checkpointu.

### 2. Příjem kreditů
- **100 kr.** za každý kontrolovaný checkpoint.
- **50 kr.** za každý vlastněný Extractor.

### 3. Akce jednotek
Každá jednotka (včetně Extractoru) má **1 akci** na tah:

#### Útok
- Poškození = síla útoku – pasivní obrana cíle.
- Cílová jednotka musí být v dosahu.
- Je možné útočit i na vlastní jednotky.

#### Pohyb
- Jednotka se posune až o tolik hexů, kolik je její pohyblivost.
- Na jednom hexu nikdy nesmí stát více lodí.
- Nelze se pohybovat přes lodě (ani vlastní).

#### Regenerace
- Jednotka si opraví tolik poškození, kolik je její **regen**.
- Extractor typicky akci nepoužívá, ale může se léčit s pomocí pasivní schopnosti Mechanica.

#### Použití speciální schopnosti
- **Extractor**: +50 kr. na začátku tahu, žádné jiné schopnosti.
- **Displacer**: teleportace kamkoliv po mapě mimo soustavu (jen na bílá políčka), včetně jiného sektoru.  
  - Teleportace stojí 2 akce → Displacer nemůže ani následující kolo provést žádnou akci.  
  - Během teleportace na něj nejde zaútočit.  
  - Poškozený Displacer se nemůže teleportovat.
- **Mechanic**: pasivní +1 k regeneraci pro jednotky frakce v dosahu.  
  - Bonus funguje pouze, pokud jednotka zvolí akci **regenerace**.  
  - Jednotka nemůže opravit více než 5 poškození v jednom kole.

### 4. Nákup a umisťování jednotek
- Nové jednotky lze umístit pouze na vlastní checkpointy.
- Extractory lze umisťovat na vlastní soustavu na modrá políčka mimo checkpointy (bez využití checkpointu).

---

## Odstranění jednotek
- Pokud jednotce klesne zdraví na **0** nebo obsadila soustavu, je odstraněna z mapy.
- **Díry v lodích** = životy, **černé kvádříky** = damage countery.

---

## Eliminace frakce
- Pokud frakce ztratí všechny jednotky i checkpointy v sektoru, vypadává z tohoto sektoru.
- Teleportace Displacerů do jiného sektoru je možná pouze při držení alespoň jednoho checkpointu v cílovém sektoru.
- Displacery teleportované do jiného sektoru přebírají místní hráči (pro synchronizaci hry).

---

## Ovládnutí soustavy
- Při ztrátě všech checkpointů v soustavě frakce přichází i o všechny Extractory v této soustavě.
- Extractory získává frakce, která obsadí poslední checkpoint soustavy.
- Vlastník soustavy se sleduje otočením žetonů checkpointů.

---

## Konec hry
- V sektoru vítězí frakce, která zůstane jako poslední.
- Pokud vyprší časový limit, vítězí frakce s nejvíce checkpointy.  
  - Při shodě rozhoduje hodnota jednotek v kreditech.
- Sečtou se body ze všech sektorů → finální pořadí.

---

## Kredity
- **Modrozelené**: 50 kr.
- **Stříbrné**: 200 kr.
- **Zlaté**: 1 000 kr.

---

## Herní tempo
- Hráči mají tahy promyšlené předem, nezdržují hru.
- Možná penalizace při zbytečných prostojích.

---

## Žetony akcí
- Možno použít pro sledování, které jednotky už táhly.

---

## Přehled jednotek

| Jednotka   | Životy | Útok | Obrana | Dosah útoku | Pohyblivost | Regen | Cena |
|------------|--------|------|--------|-------------|-------------|-------|------|
| Dreadnought| 15     | 7    | 2      | 1–3         | 2           | 1     | 350  |
| Scout      | 4      | 2    | 0      | 1–3         | 4           | 1     | 50   |
| Frigate    | 9      | 4    | 1      | 1–4         | 3           | 2     | 100  |
| Destroyer  | 5      | 11   | 2      | 3–6         | 1           | 2     | 400  |
| Displacer  | 7      | 4    | 0      | 1–3         | 3           | 1     | 150  |
| Extractor  | 8      | 0    | 0      | 0           | 0           | 0     | 500  |
| Mechanic   | 4      | 1    | 0      | 1–3         | 2           | 1     | 150  |
